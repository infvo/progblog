---
title: Waarom leren programmeren?
author: EJD
layout: post
---

Er zijn tegenwoordig allerlei initiatieven om jongeren te leren programmeren, bijvoorbeeld de Code week. Maar waarom zou je leren programmeren?

* [*program or be programmed* (Rushkoff)](http://www.rushkoff.com/program-or-be-programmed/): je omgeving wordt steeds meer programmeerbaar. Dit kun je gebruiken om  je omgeving zelf zo in te richten als je dat wilt - maar anderen kunnen dit ook gebruiken om jouw omgeving zo aan te passen dat zij daar voordeel van hebben.
* door te leren programmeren begrijp je de wereld van informatie, computers, en internet veel beter, en kun je deze beter naar je hand zetten. Het is daarbij net als bij schrijven: je kunt op elk niveau van programmeren al profijt hebben van je vaardigheden.
* het geeft je de [*power to create* (RSA)](http://www.thersa.org/events/rsashorts/rsa-shorts-the-power-to-create): door te programmeren kun je nieuwe werelden scheppen, of je kunt een stukje van de bestaande wereld aanpassen.
* in steeds meer vakgebieden is programmeren een relevante vaardigheid: je hebt bijvoorbeeld veel meer mogelijkheden voor het analyseren van data of het visualiseren daarvan als je kunt programmeren, dan wanneer je een standaardpakket gebruikt;
* niet in de laatste plaats: het is leuk, het geeft je voldoening en een gevoel van beheersing als een computer of een robot precies doet wat je opdraagt. 

Citaat (Philip Gua, *Helping Scientists, Engineers to Work Up to 100 Times Faster*, CACM Oct 2013) :

> Over the past few years, many scientists and engineers have ranted to me about how furious they are that nobody made them learn programming back in high school or college. They now realize how much more productive they could be at work if they had developed those skills earlier.

