---
title: "Hoe maken we leerlingen Badass?"
author: EJD
layout: post
---

We willen niet alleen dat alle leerlingen leren programmeren. We willen ook dat ze de kans krijgen om er echt goed ("Badass") in te worden.

>![]({{site.url}}/figs/Badass-fig0.png)

Allereerst  proberen we te voorkomen dat programmeren voor leerlingen een "suck"-ervaring wordt. Als een leerling het na korte tijd opgeeft, en concludeert dat "programmeren niets voor hem is", dan hebben we het niet goed gedaan.

Maar we willen ook niet dat een leerling op een te laag niveau blijft steken ("stuck"). Een leerling moet, als hij dat wil, steeds verder kunnen doorgroeien, en uiteindelijk een echte expert (Badass) kunnen worden.

Hoe we dat kunnen doen, willen we het komend jaar verder onderzoeken. Daarbij maken we gebruik  van de kennis die er de afgelopen decennia opgedaan is over experts en expertise. Door onderzoek naar experts op uiteenlopende gebieden, van sporters, schakers en musici tot gevechtspiloten, wordt steeds duidelijker hoe je ergens expert in kunt worden. De sleutel hiervoor zit vooral in "Deliberate Practice" - gericht oefenen op bepaalde onderdelen. Talent kan in het begin wel een verschil maken, waardoor de eerste stappen sneller gaan. Maar voor het behalen van een consistent hoog niveau is een bepaalde hoeveelheid Deliberate Practice nodig: ook als je minder talent hebt, kan dat je aan de top brengen; en, ook als je talent hebt, heb je dit hard nodig.

> Voor sommige sporten is het niveau dat iemand kan halen vooral beperkt door zijn fysieke mogelijkheden. Het wordt lastig om een top-basketballer te worden als je 1,50 meter meet. Maar waar het aankomt op het ontwikkelen van de hersenen, lijken de beperkingen minder hard.

In het boek "[Badass - Making Users Awesome](http://shop.oreilly.com/product/0636920036593.do)" van Kathy Sierra staan veel praktische aanwijzingen hoe je iemand op een bepaald gebied kunt laten groeien tot "Badass".  Het boek benadert dit vooral vanuit het perspectief van de aanbieder van producten die de expertise van zijn gebruikers wil vergroten. Maar je kunt dit boek ook lezen vanuit het perspectief van een docent die zijn leerlingen wil leren programmeren.

Een voorproefje van het boek krijg je uit de video: [Making Badass Developers - Kathy Sierra (Serious Pony) keynote](https://www.youtube.com/watch?v=FKTxC9pl-WM). Je kunt ook een uittreksel aanvragen met daarin een aantal belangrijke lessen.

Hoe kunnen wij leerlingen "Badass" maken op het gebied van programmeren? Daar hopen we de komende maanden de eerste antwoorden op te vinden.
