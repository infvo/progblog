---
title: Programmeren is moeilijk
author: EJD
date: 27-Oct-2014
layout: draft
---

Programmeren is moeilijk - dit blijkt uit allerlei tests van mensen die dit geleerd zouden moeten hebben:

* bij sollicitatiegesprekken blijken veel programmeurs een eenvoudig probleem als FizzBuzz niet op te kunnenn lossen. ("Why can't programmers program?") - [REF].
* bij een onderzoek onder Computers Science studenten van verschillende universiteiten, in verschillende landen, blijkt dat maar een zeer klein deel van de studenten de gevraagde problemen op kon lossen.

Een ervaring bij het programmeeronderwijs is dat een groot deel van de studenten moeite heeft met het verwerken van het materiaal.

Als we ervan uitgaan dat de studenten zich bij het leren programmeren niet anders gedragen dan bij andere vakken, dan kunnen we met de volgende problemen te maken hebben:

* de didactiek van het programmeren is niet goed genoeg (voor deze studenten);
* programmeren vereist voor deze studenten een andere aanpak dan andere vakken;
* programmeren is gewoon erg lastig.

Ik denk we met een combinatie van deze problemen te maken hebben: elk van deze punten bevat een kern van waarheid.

## Over de aard van programmeren

Programmeren is een vaardigheid waarin je expertise op moet bouwen. In dit opzicht kun je programmeren vergelijken met het bespelen van een muziekinstrument, met schaken, met sport, met schilderen of met schrijven.

Deze expertise bouw je op door middel van *deliberate practice*: gericht oefenen net buiten je "comformt zone". In de termen van Vygotski: oefenen in de Zone of Proximal Development.

Je kunt dit ook vergelijken met een computergame: als je dit speelt op een te laag niveau word je niet echt beter; als je dit speelt op een te hoog niveau, lig je er binnen de kortste keren uit: ook daarvan leer je weinig. Een computerspel is pas leuk (De "fun" van een spel zit voor een groot deel in de vorderingen die je maakt - met andere woorden, het tempo waarin je leert.)
