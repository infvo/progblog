---
title: Programmeren is als schrijven
author: EJD
date: 27-Oct-2014
layout: draft
---

In veel opzichten kun je programmeren vergelijken met schrijven:

* je hebt veel verschillende niveaus van schrijven - van boodschappenbriefje tot roman of technisch rapport. Bij programmeren loopt dit van een eenvoudige spreadsheet voor eigen gebruik, tot een groot softwaresysteem waaraan je samenwerkt met een groot aantal andere professionele programmeurs.
* je hebt veel verschillende soorten doelgroepen - van jezelf (in het geval van een dagboek) tot een wereldpubliek, in het geval van een weblog, krantenartikel, of boek. De doelgroep kan verschillen in omvang en niveau. Voor programmeren is dit ook het geval: het maakt nogal uit of je iets maakt voor jezelf, voor je directe collega's, of voor miljoenen gebruikers.
* de gevolgen (impact) kan sterk verschillen. Sommige documenten, bijvoorbeeld wetsteksten of verdragen, kunnen grote gevolgen hebben; je moet dan extra zorgvuldig zijn bij het schrijven. Dit geldt ook voor programma's: een fout in een programma is nooit leuk, maar soms heeft dit voor de betrokkenen - personen of bedrijven - fatale gevolgen.

Een andere overeenkomst is dat programmeren een vaardigheid is waar je op elk niveau plezier aan kunt beleven, of die voor je van nut kan zijn. En, het is bijna altijd zinvol om er nog beter in te worden: dat geeft je extra mogelijkheden.

Hoe word je beter in schrijven? Vooral door dit veel te doen, door daarbij feedback te krijgen, en door hier bewust mee bezig te zijn. Ook het kritisch lezen van teksten van anderen kan hierbij helpen.

> Een verschil met programmeren is dat je bij schrijven bijna altijd anderen nodig hebt om je feedback te kunnen geven. Ook niet iedereen kan een dergelijke feedback geven - hiervoor heb je eigenlijk "meesters" in het vak nodig. Bij programmeren kun je al veel feedback van de computer krijgen.

Voor programmeren ligt dit niet heel anders: hiervoor moet je ook veel oefenen.
